Projekti nimi: numbripusle
Autorid: Annabel Maksimov, Egert Heliste

Projekti eesmärk on luua numbripusle mäng (Number Slider Puzzle), kus mängija peab numbritega ruudustikku muutma,
nihutades klotse tühja ruumi suunas, et asetada numbrid õigesse järjestusse võimalikult väikese arvu sammudega.

Mäng koosneb NxN ruudustikust, milles kõik kohad peale ühe on numbritega täidetud. Tühi koht on suvaliselt paigutatud.
Numbrid algavad ühest ja iga järgmine number on eelmisest täpselt ühe võrra suurem. Seega nt 4x4 ruudustiku
korral on numbrid vahemikus [1, 15]. Kui vajutada sellisele klotsile, mis külgneb tühja ruuduga,
siis klots liigub tühja ruudu kohale. Kui vajutada klotsile, mis ei külgne tühja ruuduga, siis ei juhtu midagi.
Klotsid saavad liikuda vaid horisontaalselt ja vertikaalselt ehk mitte diagonaalis.
Mängu alguses on numbrid segamini ja mängu eesmärk on järjestada numbrid kasvavas järjekorras.

Algversioon loob graafilise liidese kasutades imguid. Käivitades avaneb avaaken, kus on võimalik valida
mängu ruudustiku (nxn) suurus vahemikust 3-8. "Välju mängust" nupp sulgeb kogu mängu, "Alusta mängu" nupp sulgeb
avaakna ja loob uue mänguakna etteantud ruudustiku suurusega, kus klotsid ja tühi koht on suvaliselt paigutatud.

Mängu algseis luuakse nii, et mäng oleks lahenduv. Tühja ruuduga külgnevale klotsile vajutades
liigub vajutatud klots tühjale kohale ja tehtud käikude loendurit suurendatakse 1 võrra. Kui vajutada klotsile,
mis ei külgne tühja ruuduga, siis ei juhtu midagi. Kui kasutaja lahendab pusle ära, siis kuvatakse hüpikaknas
võitmise teade. Mänguakna sulgemine või "Tagasi menüüsse" vajutamine avab uuesti avaakna ja kasutaja saab
valida uuesti ruudustiku suurust ning alustada uut mängu.


Käivitamine:
Projekti saab kompileerida kasutades Make'i (testitud vaid Windows masinal). Vaikimisi paigutatakse kompileerimise
tulemus build kausta. Seda saab muuta Makefile'is muutuja abil. Kui build kausta ei eksisteeri, siis see luuakse automaatselt.

Mängu käivitumiseks on vaja, et rakendusega samas kaustas oleks ka SDL3.dll, mis on build kaustas olemas.